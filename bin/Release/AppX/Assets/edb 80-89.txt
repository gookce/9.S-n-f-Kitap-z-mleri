2.Manzume ve Şiir
HAZIRLIK
1. Yukarıdaki fotoğraflarda neler görüyorsunuz? Anlatınız.
1.
2. Sınıfınıza getirdiğiniz manzume ve şiiri arkadaşlarınıza okuyunuz. Okuduğunuz metinlerin birbirinden ne yönlerden farklı olduğunu belirleyiniz.
2. Manzumede olay örgüsü vardır. Olay örgüsü, yer, zaman, mekandan oluşur. Şiirde olay örgüsü yoktur. Manzume düz yazı çevrilebilir ama şiir çevrilemez.
3. Aşağıdaki metinleri okuyunuz. Hangi metinde hikâyeye benzeyen bir anlatım vardır? Belirtiniz.
3. Evim şiirinin hikayeye benzeyen tarafları vardır.
EVİM
Dedemden yadigâr olan bu evi
Kışın fırtınası, yazın alevi
Daha ben doğmadan ihtiyarlatmış.
Fikrim bir hülyaya bazen dalar da
Düşünür, derim ki: “Bu odalarda
Kim bilir kaç kişi oturmuş, yatmış.”
Şimdi bir ben varım, bir de annem var,
Benim ömrüm onun, onunki benim.
Zaten ondan başka dünyada nem var?
Senelerden beri, akşam oldu mu,
Donuk gözleriyle ıssız yolumu
Ondan başka yok ki bir bekleyenim.
Yusuf Ziya ORTAÇ
DÖRTLEME
Gurur
Sevdiceğim, gerçeğimsin, yoğumsun, varımsın,
Hırçın denizimsin, köpüklü dalgalarımsın.
Bir esrik rüzgâr esiyor göz bebeklerinde
Dört mevsim boyuncasın, tekmil ilkbaharımsın.
Fevzi HALICI
İNCELEME
1. metin NERGİS İLE YANKI
2. metin DOĞUNUN SEVDALARI
1.Sınıfınızda iki gruba ayrılınız. Okuduğunuz birinci ve ikinci metni aşağıdaki yönergelere göre inceleyiniz. İnceleme sonucunda grup görüşlerini sözcünüz aracılığıyla tahtaya yazınız.
a. Metinlerin hangisinde anlatılanlar düz yazı olarak anlatılabilir? Neden?
a. NERGİS İLE YANKI çevrilebilir. Olay örgüsü var ve çevrildiğinde anlam bozulmaz.
b. Metinlerde ahenk unsurlarında olan akrostiş, aliterasyon, asonans, kafiye, iç kafiye kullanılmış mıdır? Belirtiniz.
b. Her ikisinde de kullanılmıştır. Zaten manzume ile şiirin ortak tarafları her ikisinde ahenk unsurları vardır.
c. Metinlerde ölçü kullanılmış mıdır? Belirtiniz.
c. Serbest ölçü kullanılmıştır.
ç. Metinlerde yapı nasıl oluşturulmuştur?
ç. Dizelerle oluşturulmuş ve serbest yazılmıştır.
d. Metinlerin hangisinde anlam daha açık, hangisinde sezgi ve imgeye dayandırılmıştır?
d. NERGİS İLE YANKI anlam daha açık diğeri ise sezgiye bırakılmıştır, imgeler vardır.
e. Metinlerde kullanılan kavramlar nelerdir? Bu kavramlar nerelerde, nasıl kullanılmıştır? Hangi metinde gerçek anlamlı kavramlara daha çok yer verilmiştir?
e. NERGİS İLE YANKI şiirinde gerçek anlamlı kelimeler daha fazladır.
f. Metinlerin hangisindeki gerçeklik yaşanan gerçekliğe daha yakındır?
f. NERGİS İLE YANKI gerçekliğe yakın değildir.
g. Metinlerin hangisinde dizeler şiir cümleleri olarak düzenlenmiştir?
g. Doğunun Sevdalarında düzenlenmiştir.
ğ. Metinlerin hangisinde başlangıcı, gelişmesi ve sonucu belli olan bir olay anlatılmıştır?
Ğ. NERGİS İLE YANKI şiiri giriş, gelişme ve sonuç bölümlerinden oluşmuştur.
h. Metinlerin hangisi manzume (manzum hikâye), hangisi şiirdir? Manzume ile şiir arasındaki farklar nelerdir?
h. NERGİS İLE YANKI manzume , DOĞUNUN SEVDALARI şiirdir. Manzumede olay örgüsü var şiirde imge ve sanat var. Manzumede kelimeler gerçek anlamlı şiirde sanatlı ve mecazlıdır. Manzume düz yazıya çevrilirse anlamını kaybetmez şiir düz yazıya çevrilemez.
2. Okuduğunuz manzumenin olaylarını aşağıya yazınız.
2. Nergis dünyaya geldiğinde su perisi olan annesi onu falcıya ömrünün uzun uzun olup olmayacağını öğrenmeye gider. Kendini görmezse ömrü uzun olacak der falcı. Nergis büyür ve herkesi sevdiği biri olur. Ormandayken bir ses duyar  ve seslenir o sese. Kimse yoktur sadece kendi sesi ona yankı yapmaktadır. Zamanlar o sese aşık olur ve belli bir zaman sonra ormanın içindeki bir akarsuda kendini görür ve bu güzelliği hayran kalıp dona kalır ve ondan bir çiçek haline gelir.
3. Okuduğunuz manzumedeki olay, yaşanmış bir olay mıdır? Böyle bir olayın insanlar arasında yaşanabilme ihtimali var mıdır? Manzumedeki olayı kimler yaşamıştır? Bu olay nerede, ne zaman ve nasıl yaşanmıştır?
3. Yaşanmamıştır. Mitolojik bir olaydır kimsenin başından geçmemiştir.
4. Manzumede verilen olayın başlangıcı, gelişmesi ve sonunda neler olduğunu anlatınız.
4. Başlangıcı nergisi doğumu, gelişme bölümü kendi sesini duyup ona aşık olması , bitiş ise kendine akarsuda görüp donması ve çiçek olması.
5. Manzumeden neler öğrendiniz? Manzume hangi efsaneden yola çıkılarak oluşturulmuştur? Manzumeler öğretici yönü olan metinler midir? “Doğunun Sevdaları” adlı şiirin niçin duygusal bir biçimde oluşturulduğunu tartışınız. Tartışma sonucunda ulaştığınız sonucu tahtaya yazınız.
5. Nergis çiçeği efsanesinde yola çıkılarak oluşturulmuştur. Öğreticidir. Doğunun Sevdaları şiiri ise duygusal ordaki amaç bir estetik zevk uyandırmak ve çağrışımda bulunmaktır.
6. Lirik, epik, dramatik, satirik, pastoral vb. anlatımların şiirlerin oluşmasındaki rolünü açıklayınız.
6. Lirik şiir duygusal, epik şiir yiğitçe, mertçe, dramatik şiir karşılıklı konuşma şeklinde, satirik eleştirel, pastoral ise köy ve kır yaşamını anlatır. Bu gösteriyor ki bunlar şiirin anlatımı belirleyen özellikleridir.
7. Aşağıdaki şemayı inceleyiniz. Verilen bilgi hangi metne uyuyorsa o metnin bölümüne “x” işareti koyunuz.
Özellikler	1. metin	2. metin
Duygusal bir dil kullanılmış.	 	XXX
Coşku, heyecan ve kahramanlığı anlatan bir dil   kullanılmış.	 	XXX
Hüzün ve sevinci yansıtan bir dil kullanılmış.	XXX	XXX
Alaycı bir dil kullanılmış.	 	 
Tabiattaki varlıkların güzelliğini anlatan bir dil   kullanılmış.	XXX	XXX
Mecaz ve imgeye dayalı bir dil kullanılmış.	 	XXX
8. “Nergis ile Yankı” ve “Doğunun Sevdaları” adlı metinlerde işlenen tema nedir? Bu tema, metinlerde hangi yönlerden ele alınmıştır?
8. Sevdadır. Birisi olay örgüsü yönünden ele alınmıştır diğeri de yaşanmış sevda üzerinden ele alınmıştır.
9. “Nergis ile Yankı” ve “Doğunun Sevdaları” adlı metinlerin hangisini okuduğunuzda gözünüzde bir olay, kişiler ve yer canlanıyor?
9. Nergis ile Yankı’da oluyor.
10. “Nergis ile Yankı” ve “Doğunun Sevdaları” adlı metinlerden hangisi kişisel bir duyguyu ve bu duygunun şairde oluşturduğu çağrışımları anlatıyor? Metinlerden örneklerle düşüncenizi belirtiniz. Verdiğiniz cevaplara göre hangi metinde anlatma ve göstermenin, hangi metinde bireysel duygular ve çağrışımların verilmesi daha ön planda tutulmuştur?
10. Doğunun Sevdaları kişisel duyguları ve şairde oluşturduğu çağrışımları içerir.  Nergis ile Yankı’da anlatma ve gösterme diğer şiirde bireysel duygu ve çağrışım vardır.
11. a. Sınıfınıza getirdiğiniz manzume ve “Nergis ile Yankı” adlı manzumeyi ezberleyiniz.
a.
b. Beğendiğiniz manzumelerden antoloji oluşturunuz.
b.
3. metin BALIKÇI
Babamın Aziz Hatırasına
—Babacığım, terlemişsin, gel terini sileyim;
—Sil bakayım, benim güzel, merhametli meleğim;
—Nerde kaldın?
—Denizdeyim, bugün sular azgındı.
O her zaman küreğime boyun eğen akıntı,
Çılgın akan bir sel gibi öfkesini arttırdı;
Beni epey uğraştırdı, ter içinde batırdı.
—Yarın dinlen…
—Ya sizlere kimler ekmek getirir?
Hangi komşu bir küçük tas sıcak çorba yedirir?
Olmaz yavrum, her gün gibi yarın dahi giderim;
Çalışarak Yaradan’dan size rızık isterim.
Demek bana yüreciğin acıyor ha?.. Hey çocuk!
Biz küçükten mayamızı terler ile yoğurduk;
Bugüne dek ne boralar içersinde çalıştık;
Sen üzülme, yavrucuğum, biz zahmete alıştık.
Biz sefiller, çok vakitler, bir parasız kalırız;
O kadar ki yorgan döşek satıp ekmek alırız.
Lakin Allah yine bizi esirgemiş, kayırmış;
Biz kullara sizler gibi teselliler ayırmış;
Evet bana tesellisin, ziraki ben her gece
Kulübemin eşiğinden içeriye girince:
Senin bana bir gülüşün her derdimi uyutur;
Ah seninle yorgun gönlüm çektiğini unutur!..
Mehmet Emin YURDAKUL
12. “Balıkçı” adlı manzumeden yazıldığı dönemdeki sosyal yaşam hakkında hangi bilgileri edindiniz? Millî Edebiyat Dönemi şairlerinden halka dönüp onların yaşantısını Türkçeyle ve hece ölçüsüyle verme düşüncesi bu şiirde ne kadar uygulanabilmiştir?
12.  Yazıldığı dönem Kurtuluş Savaşından sonraki dönem olup halkın fakirlik ve garibanlık içinde olduğu dönemdir. Türkçe ile yazılmış ama heceye tamamen uyduğu söylenemez.
13. “Balıkçı” adlı manzumede ahenk oluşturabilmek için şair hangi yöntemlere başvurmuştur?
13. Ses akışına ve özellikle de her iki dizenin sonlarında kafiye ve redifler sağlanmıştır.
14. “Balıkçı” adlı manzumede nasıl bir dil kullanılmıştır? Bu tür anlatım sanat yapmaya engel midir? Niçin?
14. Sade bir dil kullanılmıştır. Sanat yapmaya engel değildir. Çünkü sanat yapmak illa ki süslü ve ağdalı kelimeler olması gerekmiyor.
15. “Balıkçı” adlı manzumede yapıyı oluşturan birimler hakkında bilgi veriniz. Manzumelerin yapısının oluşmasına yardımcı unsurlar nelerdir? Açıklayınız15. Manzumeler, şiir tarzında yazılsa da olay örgüsü bulunması gereken bir özelliktir.
16. “Balıkçı” adlı manzumedeki dizeler hangi duygu ve düşünce etrafında bütünleşmiştir?
16. Fakir ve fakirlik sonucunda babanın durumu etrafında şekillenmiştir.
17. “Balıkçı” adlı manzumede kullanılan hangi kelimeler gerçek anlamlarının dışında farklı bir anlamda kullanılmıştır? Manzumede anlatılan olay sezgi, duyuş, tasarım ve izlenimlerin verilmesini engellemiş midir? Neden?
17. Suların azgın olması, mayamızı terle yoğururduk gibi kelimeler kullanılmıştır. Hayır engellememiştir. Anlatılan olaydaki duygusallık olay örgüsüyle birleşmiştir.
18. “Balıkçı” adlı manzumedeki olayı sınıfınızda canlandırınız. Manzumedeki çocuk ile babasının ruh hâli ve ses tonu hakkındaki düşüncelerinizi belirtiniz.
18.
19. “Balıkçı” adlı manzume; yapısı, ahenk unsurları, dili, anlamıyla bir bütün olarak hangi şiir geleneğinin ürünüdür? Neden böyle düşündüğünüzü açıklayınız.
19. Modern şiir geleneğimizin bir ürünüdür. Hece ve aruzu bütün özellikleri yoktur.
20. “Balıkçı” adlı manzumedeki baba ile çocuk arasındaki karşılıklı konuşmadan ne anladınız? Şair, manzumede bazı duygu ve düşünceleri sezdirmeye çalışmış mıdır? Manzumeyi okuyunca hissettiklerinizi açıklayınız.
20. Çalışmıştır. Çocuk ile baba arasında merhamet duygusu ön plana çıkmıştır. Baba çektiği bütün sıkıntıları yavrusuyla unutmaktadır.
4. metin MUSTAFA KEMAL’İN KAĞNISI
Yediyordu Elif kağnısını,
Kara geceden geceden,
Sanki elif elif uzuyordu, inceliyordu,
Uzak cephelerin acısıydı gıcırtılar,
İnliyordu dağın ardı, yasla,
Her bir heceden heceden.
Mustafa Kemal’in kağnısı derdi, kağnısına
Mermi taşırdı öteye, dağ taş aşardı.
Çabuk giderdi, çok götürürdü Elifçik,
Nam salmıştı asker içinde.
Bu kez yine herkesten evvel almıştı yükünü,
Doğrulmuştu yola önceden önceden.
Öküzleriyle kardeş gibiydi Elif,
Yemezdi, içmezdi, yemeden içmeden onlar,
Kocabaş, çok ihtiyardı, çok zayıftı,
Mahzundu bütün bütün Sarıkız, yanı sıra,
Hafiftiler, inceden inceden.
İriydi Elif, kuvvetliydi kağnı başında.
Elma elmaydı yanakları, üzüm üzümdü gözleri,
Kınalı ellerinden rüzgâr geçerdi daim;
Toprak gülerdi çarıklı ayaklarına.
Alını yeşilini kapmıştı, geçirmişti,
Niceden, niceden.
Durdu birdenbire Kocabaş, ova bayır durdu,
Nazar mı değdi göklerden, ne?
Dah etti, yok. Dahha dedi, gitmez,
Ta gerilerden başka kağnılar yetişti geçti gacur gucur
Nasıl dururdu Mustafa Kemal’in kağnısı.
Kahroldu Elifçik, düşünceden düşünceden.
Aman Kocabaş, ayağını öpeyim Kocabaş,
Vur beni, öldür beni, koma yollarda beni.
Geçer götürür ana, çocuk, mermisini askerciğin,
Koma yollarda beni, kulun köpeğin olayım.
Bak hele üzerimden ses seda uzaklaşır,
Düşerim gerilere, iyceden iyceden.
Kocabaş yığıldı çamura,
Büyüdü gözleri, büyüdü yürek kadar,
Örtüldü gözleri örtüldü hep.
Kalır mı Mustafa Kemal’in kağnısı, bacım,
Kocabaş’ın yerine koştu kendini Elifçik.
Yürüdü düşman üstüne, yüceden yüceden.
Fazıl Hüsnü DAĞLARCA
21. “Mustafa Kemal’in Kağnısı” adlı manzume, Kurtuluş Savaşı’ndan sonra yazılmıştır. Cumhuriyet Dönemi Türk Edebiyatı şairlerinden olan Fazıl Hüsnü Dağlarca bu manzumede, yazıldığı dönemde hâkim olan zihniyeti mi yoksa kendi şiir anlayışından doğan duygu ve düşüncenin oluşturduğu zihniyetimi yansıtmaktadır? Tartışınız. Tartışmanız sonucunda vardığınız kararı tahtaya yazınız.
21. Savaştan sonra yazıldıysa bu da kendi şiir anlayışı ile yazıldığını göstermektedir.
22. “Mustafa Kemal’in Kağnısı” adlı manzumedeki olayı kısa bir hikâye olarak defterinize yazınız. Yazdığınız metni okuyunuz. Yazdığınız metin mi yoksa manzume mi daha ahenklidir? Nedenleriyle açıklayınız.
22. Kurtuluş Savaşı yıllarında Elif isimli Anadolu kadınının cepheye mermi taşırken kağnısının yük altında kalıp can vermesini ve Elif’in duygularını anlatır.
Manzume daha etkili ve ahenklidir. Şiiri gücü her zaman düz yazıdan üstündür. Sanatsal yönü fazla olduğu için insanda daha çabuk yankı bulmaktadır.
23. “Mustafa Kemal’in Kağnısı” adlı manzumedeki söyleyiş tarzının, “Balıkçı” manzumesindeki söyleyiş tarzından farklılıklarını tespit ediniz. Bu farklılıkların nedenini belirtiniz.
23. Olay örgülerinin faklı olması bu tarzı belirlemiştir.
24. “Mustafa Kemal’in Kağnısı” adlı manzumede, imge yada söz sanatı olduğunu düşündüğünüz kelimelerin altını çiziniz. Neden bu kelimeleri çizdiğinizi açıklayınız.
24. Uzak cephelerin acısıydı gıcırtılar                             Benzetme
    Mahzundu bütün bütün Sarıkız,                                              Kişileştirme
    Elma elmaydı yanakları, üzüm üzümdü gözleri,                Benzetme(Teşbih-i Beliğ)
25. “Mustafa Kemal’in Kağnısı” adlı manzumenin yapısının nasıl oluşturulduğunu inceleyiniz. Balıkçı manzumesiyle bu manzumeyi yapı bakımından karşılaştırınız. Manzumelerdeki benzerlik ve farklılıkları bularak sıralayınız.
25. Mustafa Kemal’in Kağnısı serbest tarzda yazılmış ve olay örgüsü hakimdir.
26. “Mustafa Kemal’in Kağnısı” adlı manzumenin temasını bulunuz. Bu temanın özelliklerini ve manzumede hangi açılardan ele alındığını belirtiniz.
26. Anadolu kadının kahramanlığı…
27. “Mustafa Kemal’in Kağnısı” adlı manzumede anlam bütünlüğü var mıdır? Manzumedeki gerçeklik kişiden kişiye, toplumdan topluma değişebilecek bir gerçeklik midir? Neden?
27. Anlam bütünlüğü ve konu bütünlüğü vardır. Kişiden kişiye değişmez, herkes aynı algılar.
28. “Mustafa Kemal’in Kağnısı” adlı manzume hangi şiir geleneğinin devamı olarak oluşturulmuştur? Düşüncelerinizi nedenleriyle açıklayınız.
28. Modern şiir geleneği…
29. “Mustafa Kemal’in Kağnısı” adlı manzumede sizin sezginize dayalı bir anlam gizlenmiş midir? Düşüncenizi örnekleyerek açıklayınız.
29. Hayır.
30. “Mustafa Kemal’in Kağnısı” adlı manzumeden Elif’in Kocabaş’la konuştuğu bölümü çıkarırsanız manzumenin anlamında nasıl bir değişiklik olur?
30. Olur. Olay örgüsü Elif ile kağnısı arasında geçer.
31. “Mustafa Kemal’in Kağnısı” adlı manzumede, Fazıl Hüsnü Dağlarca’nın sanat anlayışını yansıtan hangi özellikleri görüyorsunuz? Açıklayınız.
31. Fazıl Hüsnü Dağlarca, hayatı boyunca değişik şiir tarzlarını ve değişik konuları işlemiştir. Hayatının bir döneminde Anadolu’daki Kurtuluş Savaşı yıllarını işlemiş, halkın örnek davranışını şiirleriyle resmetmeye çalışmıştır.
ANLAMA – YORUMLAMA
1. Okuduğunuz metinlerin hangisinde betimleme ve tahlillere yer verilmiştir?
1. Nergis ile Yankı, Balıkçı, Mustafa Kemal’in Kağnısı şiirlerinde betimlemelere yer verilmiştir.
2. “Nergis ile Yankı” adlı metinde adı geçen Nergis ile “Doğunun Sevdaları” adlı metinde adları geçen Ferhâd, Şirin, Leyla, Mecnun kimlerdir? Bu kişilerin edebî metinlere konu olmalarının nedeni ne olabilir?
2. Nergis, mitolojideki Narkisos diye bilinen hikayenin kahramanı, diğer isimler ise Doğu kültüründe çok meşhu olan aşk hikayelerinin kahramanlarıdır. Verilen eserler aşk anlatıldığı için bu kişiler örnekleme olarak kullanılmıştır.
3. İncelediğiniz metinlerin hangisini beğendiniz? Bu metinlerde aşk duygusunun işlenişi hangi yönleriyle ele alınmıştır? Siz aynı konuda bir manzume ya da şiir yazsaydınız hangi temayı, niçin kullanırdınız?
3. Cevabı size kalmış…
4. Şiir ve hikâye türünün yanı sıra manzume gibi bir türün oluşturulmasının nedeni ne olabilir?
4. Özellikle olay örgüsü anlatılan metinlerde anlatımın daha etkili kılınması için ortaya çıkmıştır. Hikaye düzyazı olduğu için sanatsal özelliği çok fazla vermez. Şiirse imgelerle yüklü olduğu için anlatımın farklı anlaşılması söz konusu olabilir.
5. Metinlerde kullanılan zaman kiplerini inceleyiniz. Metinlerde niçin bu kiplerin tercih edildiğini açıklayınız.
5. Geçmişteki olayları anlattığı için rivayet özelliği kazandırmak amacıyla yazılmıştır.
6. “Balıkçı” ve “Mustafa Kemal’in Kağnısı” manzumelerindeki olaylar günümüzde de yaşanabilir mi? Sosyal ve teknolojik gelişmeler, toplumumuzdaki bu tür sorunları ortadan kaldırabildi mi? Neden?
6. Yaşanmayabilir. Bu tür sorunları ortadan kaldırsa yeni  sorunları ortaya çıkarmıştır.
7. Sevdiğiniz manzumeleri yazarak oluşturduğunuz antolojinizden ezberlediğiniz manzumelerin birkaçını okuyunuz. Sizin ve arkadaşlarınızın hazırladığı antolojilerden şiirler seçerek sınıfça bir manzume antolojisi oluşturunuz.
7.
8. Daha önceden yaptığınız hazırlıkları da kullanarak sınıfınızda bir şiir dinletisi düzenleyiniz. Ezberlediğiniz şiirleri arkadaşlarınıza sununuz.
8.
DEĞERLENDİRME
1. Manzume ile şiir arasındaki farkı en belirgin olarak veren seçenek aşağıdakilerden hangisidir?
A. Belli bir temada yazılması
B. Ahenk unsurlarının bulunması
C. Bir olay örgüsünün verilmesi
D. Şiir gerçekliğinin bulunması
E. Epik bir anlatım olması
CEVAP:C
2. Aşağıdakilerden hangisi manzume için söylenemez?
A. Bir olayı başlangıcından sonucuna kadar verir.
B. Bireysel duygular ve bu duyguların yarattığı çağrışımlar anlatılır.
C. Betimlemeler ve ruh tahlilleri bulunur.
D. Öğrenilen geçmiş zaman kullanılır.
E. Bir olay anlatılır ya da göz önünde canlandırılır.
CEVAP:C
3. Aşağıdaki cümleleri tamamlayınız.
Manzumeler OLAY ÇEVRESİNDE GELİŞEN  metinlerdir.
Manzumede anlatma ve GÖSTERME şiirde SÖZ SANATLARI, duygu ve çağrışım önemlidir.
Manzumede YAŞANMIŞ ya da YAŞANABİLECEK  olaylar anlatılır.
Manzumede olay, yer, ZAMAN ve KİŞİ unsurları verilir.
Manzumede anlatılanlar HİKAYE, ROMAN olarak anlatılabilir.
4. Manzumeler niçin didaktik metin olarak kabul edilir?
4.  Anlatıldığı olaylar açık ve net olduğu için aynı zamanda bilgi verdiği için
5. Aşağıdaki cümleleri okuyunuz. Doğru olanların başına “D”, yanlış olanların başına “Y” yazınız.
( D ) “Balıkçı” manzumesindeki olay bir hikâyede de anlatılır.
( Y ) “Mustafa Kemal’in Kağnısı” adlı metin bir şiirdir.
( Y ) Manzume ve şiir aynı anlama gelen terimlerdir.
( Y ) “Balıkçı” ve “Nergis ile Yankı” aynı edebî döneme ait manzumelerdir.